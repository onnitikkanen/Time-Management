# Time-Management
Time management project with Python
# Y2_2022_30545_time_management

## Esittely
Ohjelma on ajastin, jolla voi ottaa aikaa erilaisille aktiviteeteille ja tarkastella aiempaa ajankäyttöään kyseisten aktiviteettien parissa.

## Tiedosto- ja kansiorakenne
Projektin kansiorakenteessa on Codes ja Documents -kansiot. Documents-kansio sisältää projektisuunnitelman sekä teknisen dokumentin. Codes-kansio sisältää Time Management -kansion, joka sisältää projektin python- ja tekstitiedostot. Python-tiedostoissa on projektin toiminnalliset luokat. Projekti koostuu graafisen käyttöliittymän luovasta GUI-luokasta, ajanottoa hallinnoivasta timer-luokasta, tekstitiedostoa lukevasta ja siihen kirjoittavasta write_or_read_file-luokasta sekä activity-luokasta, jonka avulla luodaan tallennetut tai uudet aktiviteetit jokaisella käyttökerralla sekä ohjataan aktiviteettien toimintaa. Lisäksi projektiin on lisätty tests_write_or_read_file-luokka, jossa on toteutettu write_or_read_file-luokan kriittisten metodien testit. Kaikkia write_or_read_file-luokan metodeita ei ole testattu kyseissä testiluokassa, sillä osa metodeista on hyvin yksinkertaisia toiminnaltaan ja ohjelmaa käyttäessä virheitä ei ole ilmennyt näiden metodien osalta. write_or_read_file-luokka operoi activity_times-tekstitiedostoa, johon on tallennettu aktiviteetteja koskevat tiedot. Lisäksi tests_write_or_read_file:n yksikkötestauksen tueksi on tehty tekstitiedosto test_file_data, jota hyödynnetään testejä suorittaessa. Projektissa ei ole käytetty muiden tekemää koodia, mutta graafisessa käyttöliittymässä on otettu mallia Joshua Willmanin Pomodoro ajastimesta: [1] Willman, Joshua. Modern PyQt : Create GUI Applications for Project Management, Computer Vision, and Data Analysis. 1st ed. 2021., Apress, 2021, https://doi.org/10.1007/978-1-4842-6603-8.

## Käytetyt kirjastot
Ohjelmassa käytetään PyQt5-kirjastoa, datetime- ja time- kirjastoja sekä unittest-kirjastoa.

## Käyttöohje
Ohjelma käynnistetään ajamalla pythonin kautta luokka GUI. Käyttäjälle avautuu graafinen käyttöliittymä, joka sisältää kolme välilehteä; Timer-välilehden, This Day -välilehden, sekä Previous Days -välilehden. Timer-välilehdellä voi käynnistää ajanoton haluamalleen aktiviteetille tai luoda uusia aktiviteetteja aikatavoitteineen. Uusi aktiviteetti lisätään tekstilaatikkoon, jossa lukee "Add a New Activity". Tämän lisäksi aktiviteettiin täytyy liittää aikatavoite, joka kirjoitetaan viereiseen tekstilaatikkoon "Add a Time Goal (Hours)". Lopuksi aktiviteetti lisätään järjestelmään painamalla Enter-nappia tekstilaatikoiden oikealla puolella. Mikäli käyttäjä syöttää laatikkoon muun kuin kokonaisluvun, ohjelma ilmoittaa virheestä Enter-nappia painettaessa, ja käyttäjän täytyy syöttää aktiviteetin tiedot uudelleen. Onnistuneessa aktiviteetin lisäyksessä Enter-napin painamisen jälkeen aktiviteetti ilmestyy valintaruutuineen käyttöliittymän alaosaan olemassa olevien aktiviteettien valintaruutujen alapuolelle. Käyttäjä valitsee ajastettavan aktiviteetin valitsemalla kyseisen aktiviteetin valintaruudun. Ajanoton käynnistäminen tapahtuu painamalla ruudulla näkyvää Start-nappia ja vastaavasti ajanoton pysäyttäminen tapahtuu Stop-napista. Mikäli käyttäjä haluaa vaihtaa aktiviteettia kesken käyttökerran, käyttäjän täytyy keskeyttää ajanotto Stop-napista, valita uusi aktiviteetti ja painaa uudelleen Start-nappia. Mikäli käyttäjä yrittää aloittaa uuden aktiviteetin ajanoton ilman edellisen aktiviteetin ajanoton pysäyttämistä, ohjelma antaa virheilmoituksen. Mikäli käyttäjä haluaa lopettaa ohjelman käytön, hänen tulee lopettaa käynnissä olevan aktiviteetin ajanotto ja painaa joko Exit Program-nappia tai sulkea käyttöliittymä tavanomaisesti sivun oikeasta yläkulmasta. Exit Program -nappi pysäyttää myös ajanoton ja tallentaa ajanottodatan, mikäli käyttäjä ei muista sitä itse tehdä. This Day -välilehdellä voi tarkastella eri aktiviteetteihin kyseisenä päivänä käyttämänsä ajan sekä kuinka suuren prosentuaalisen osan aktiviteetin aikatavoitteesta on saavutettu. Previous Days -välilehdellä voi tarkastella eri aktiviteetteihin käytettyjä aikoja aiempina päivinä.
